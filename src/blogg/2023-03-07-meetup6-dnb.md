---
title: Meetup nr 6
description: Security Champions Norge meetup nr 6, hos DNB
date: 2023-09-14
author:
  name: Julian Ravn Thrap-Meyer
  link: https://www.linkedin.com/in/julian-ravn-thrap-meyer/
  image: /img/authors/jrtm.png
---

## Da var høsten ordentlig i gang! 🙌

<img src="/img/scn-meetup-6-poster.jpg" height="400px" style="border: 1px solid white; float: right; margin: 0 0 10px 10px" alt="Meetup 6 hos DNB">

Fredag 8. september hadde vi høstens første meetup i Security Champions Norge, som var vår sjette meetup siden oppstarten i fjor sommer.

DNB var vertskap denne gangen, og leverte et spennende program i hyggelige lokaler. Jon Olav Amundsen stilte som konferansier, og geleidet oss gjennom ytterst relevante presentasjoner om sikkerhet og sikkerhetskultur. 😎

## Security Champions Levels

Tuva Gulbrandsen Kvalø åpnet showet med DNBs nyeste eksperiment i champion-programmet sitt: Security Champions Levels! Security Champions handler mye om å opprettholde engasjement for sikkerhet over tid, og hvordan gjør du det for champions som ønsker å ta et steg videre, og kanskje spesialisere seg mer? Her kommer level 2 og 3 inn i bildet. Det blir spennende å høre om erfaringene med dette fremover! 🥇

## Sikker koding

Bjørnar Fidje Liberg fulgte opp med å fortelle om DNBs treningsprogram for sikker koding. Hvordan får du folk til å faktisk bruke tid på å lære seg sikkerhet? Tid er kjernen i alt, men det viktigste er å gjøre det relevant, kommunisere det godt, og holde det så interaktivt som mulig. Bekjemp frister med frister! ⏳

## #HackTheBank

Espen Sande Larsen og Geir V. Berglind fra NewTechLab tok over siste faglige del med en introduksjon til hva de driver med i DNBs minste divisjon, etterfulgt av en historiefortelling om hacking. Hva er det egentlig? Representeres hacking på en realistisk måte i mediene? Ehh, kanskje ikke helt. Derimot er HackTheBank deres egne hacker-plattform hvor hvem som helst kan leke, lære, og prøve ut hacking-teknikker. Den faglige delen av meetupen ble rundet av med live-hacking for å vise noen av mulighetene med plattformen. 🧑‍💻

<img src="/img/scn-meetup-6-crowd.jpg" width="100%" style="border: 1px solid white;" alt="Jon Olav introduserer meetupen">

Men meetupene er mer enn bare presentasjoner! Det ble gode diskusjoner i pauser, flott servering, og etterpå gikk turen videre til Vesper Bar for de som ønsket å fortsette de gode diskusjonene. 😃

Tusen takk til DNB for en flott meetup! 👏 Neste meetup og neste vert annonseres snart, så følg med på Slack for å sikre deg plass tidlig! 🚀

Vi sees! 👋
